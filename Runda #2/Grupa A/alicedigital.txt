Autor: Muhamed Parić
Potrebno predznanje: Kumulativna suma niza

Definišimo validan podniz ulaznog niza A kao bilo koji uzastopni podniz koji ima tačno jedan element m i niti jedan element manji od m.
Prvi korak je da napravimo kumulativnu sumu ulaznog niza, bit će nam potrebna kasnije. Zatim, u jedan niz/vektor stavimo indekse svih
elemenata manjih ili jednakih m. Ovo su ključni elementi koji postavljaju ograničenja na validne nizove. Nakon toga ćemo iterirati kroz
ovaj niz i, za indeks svakog m, pronaći indekse prethodnog elementa manjeg ili jednakog m (taj indeks je prethodni element ovog niza) te
indeks narednog elementa manjeg ili jednakog m (taj indeks je naredni element ovog niza). Ovi indeksi predstavljaju granice jednog
validnog podniza (s tim da se nalaze prije, odnosno nakon samog validnog podniza, što znači da ih ne smijemo uključiti). Suma samog
podniza jeste jednaka razlici kumulativne sume do kraja validnog podniza (odnosno dobiveni krajnji indeks umanjen za 1) i elementa
prije početka validnog podniza (odnosno dobivenog početnog indeksa). Najveća od ovih suma je rješenje.